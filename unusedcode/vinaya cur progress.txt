#separator:tab
#html:true
Pārājikuddeso	"<div style=""text-align: left;"">Tatrime cattāro pārājikā dhammā uddesaṁ āgacchanti.</div>"
Pārājika 1. Methunadhamma	"<div style=""text-align: left;"">Yo pana bhikkhu bhikkhūnaṁ sikkhāsājīvasamāpanno sikkhaṁ appaccakkhāya dubbalyaṁ anāvikatvā methunaṁ dhammaṁ paṭiseveyya, antamaso tiracchānagatāyapi, pārājiko hoti asaṁvāso.<br><br><a href=""https://dhamma.gift/read/?q=bu-pj1#7.1.16.1
"">vibhaṅga</a><br><a href=""https://dhamma.gift/read/?q=bu-pm#9.0"">pātimokkha</a></div>"
Pārājika 2. Adinnādāna	"<div style=""text-align: left;"">Yo pana bhikkhu gāmā vā araññā vā adinnaṁ theyyasaṅkhātaṁ ādiyeyya, yathārūpe adinnādāne rājāno coraṁ gahetvā haneyyuṁ vā bandheyyuṁ vā pabbājeyyuṁ vā corosi bālosi mūḷhosi thenosīti, tathārūpaṁ bhikkhu adinnaṁ ādiyamāno ayampi pārājiko hoti asaṁvāso.<br><br><a href=""https://dhamma.gift/read/?q=bu-pj2#2.28.1"">vibhaṅga</a><br><a href=""https://dhamma.gift/read/?q=bu-pm#10.0"">pātimokkha</a></div>"
Pārājika 3. Manussaviggaha	"<div style=""text-align: left;"">Yo pana bhikkhu sañcicca manussaviggahaṁ jīvitā voropeyya, satthahārakaṁ vāssa pariyeseyya, maraṇavaṇṇaṁ vā saṁvaṇṇeyya, maraṇāya vā samādapeyya “ambho purisa kiṁ tuyhiminā pāpakena dujjīvitena, mataṁ te jīvitā seyyo”ti, iti cittamano cittasaṅkappo anekapariyāyena maraṇavaṇṇaṁ vā saṁvaṇṇeyya, maraṇāya vā samādapeyya, ayampi pārājiko hoti asaṁvāso.<br><br><a href=""https://dhamma.gift/read/?q=bu-pj3#2.49.1"">vibhaṅga</a><br><a href=""https://dhamma.gift/read/?q=bu-pm#11.0"">pātimokkha</a></div>"
Pārājika 4. Uttarimanussadhamma	"<div style=""text-align: left;"">Yo pana bhikkhu anabhijānaṁ uttarimanussadhammaṁ attupanāyikaṁ alamariyañāṇadassanaṁ samudācareyya “iti jānāmi, iti passāmī”ti, tato aparena samayena samanuggāhīyamāno vā asamanuggāhīyamāno vā āpanno visuddhāpekkho evaṁ vadeyya “ajānamevaṁ āvuso avacaṁ jānāmi, apassaṁ passāmi, tucchaṁ musā vilapi”nti, aññatra adhimānā, ayampi pārājiko hoti asaṁvāso.<br><br><a href=""https://dhamma.gift/read/?q=bu-pj4#2.12.1
"">vibhaṅga</a><br><a href=""https://dhamma.gift/read/?q=bu-pm#12.0"">pātimokkha</a></div>"
Pārājikaṁ niṭṭhitaṁ	"<div style=""text-align: left;"">Uddiṭṭhā kho āyasmanto cattāro pārājikā dhammā. Yesaṁ bhikkhu aññataraṁ vā aññataraṁ vā āpajjitvā na labhati bhikkhūhi saddhiṁ saṁvāsaṁ yathā pure, tathā pacchā, pārājiko hoti asaṁvāso. Tatthāyasmante pucchāmi, kaccittha parisuddhā, dutiyampi pucchāmi, kaccittha parisuddhā, tatiyampi pucchāmi, kaccittha parisuddhā, parisuddhetthāyasmanto, tasmā tuṇhī, evametaṁ dhārayāmīti.<br><br>Pārājikaṁ niṭṭhitaṁ</div>"
Saṅghādisesuddeso	"<div style=""text-align: left;"">Ime kho panāyasmanto terasa saṅghādisesā dhammā uddesaṁ āgacchanti.</div>"
Saṅghādisesa 1. Sukkavissaṭṭhi	"<div style=""text-align: left;"">Sañcetanikā sukkavissaṭṭhi aññatra supinantā saṅghādiseso.<br><br><a href=""https://dhamma.gift/read/?q=bu-ss1#2.1.13.1"">vibhaṅga</a><br><a href=""https://dhamma.gift/read/?q=bu-pm#15.0"">pātimokkha</a></div>"
Saṅghādisesa 2. Kāyasaṁsagga	"<div style=""text-align: left;"">Yo pana bhikkhu otiṇṇo vipariṇatena cittena mātugāmena saddhiṁ kāyasaṁsaggaṁ samāpajjeyya hatthaggāhaṁ vā veṇiggāhaṁ vā aññatarassa vā aññatarassa vā aṅgassa parāmasanaṁ, saṅghādiseso.<br><br><a href=""https://dhamma.gift/read/?q=pli-tv-bu-vb-ss2#1.2.15.0"">vibhaṅga</a><br><a href=""https://dhamma.gift/read/?q=bu-pm#16.0"">pātimokkha</a></div>"
Saṅghādisesa 3. Duṭṭhullavācā	"<div style=""text-align: left;"">Yo pana bhikkhu otiṇṇo vipariṇatena cittena mātugāmaṁ duṭṭhullāhi vācāhi obhāseyya yathā taṁ yuvā yuvatiṁ methunupasaṁhitāhi, saṅghādiseso.<br><br><a href=""https://dhamma.gift/read/?q=pli-tv-bu-vb-ss3#1.2.14.0"">vibhaṅga</a><br><a href=""https://dhamma.gift/read/?q=bu-pm#17.0"">pātimokkha</a></div>"
Saṅghādisesa 4. Attakāmapāricariya	"<div style=""text-align: left;"">Yo pana bhikkhu otiṇṇo vipariṇatena cittena mātugāmassa santike attakāmapāricariyāya vaṇṇaṁ bhāseyya “etadaggaṁ bhagini pāricariyānaṁ yā mādisaṁ sīlavantaṁ kalyāṇadhammaṁ brahmacāriṁ etena dhammena paricareyyā”ti methunupasaṁhitena, saṅghādiseso.<br><br><a href=""https://dhamma.gift/read/?q=pli-tv-bu-vb-ss4#1.2.19.0"">vibhaṅga</a><br><a href=""https://dhamma.gift/read/?q=bu-pm#18.0"">pātimokkha</a></div>"
Saṅghādisesa 5. Sañcaritta	"<div style=""text-align: left;"">Yo pana bhikkhu sañcarittaṁ samāpajjeyya itthiyā vā purisamatiṁ purisassa vā itthimatiṁ, jāyattane vā jārattane vā, antamaso taṅkhaṇikāyapi, saṅghādiseso.<br><br><a href=""https://dhamma.gift/read/?q=pli-tv-bu-vb-ss5#2.2.13.0"">vibhaṅga</a><br><a href=""https://dhamma.gift/read/?q=bu-pm#19.0"">pātimokkha</a></div>"
Saṅghādisesa 6. Kuṭikāra	"<div style=""text-align: left;"">Saññācikāya pana bhikkhunā kuṭiṁ kārayamānena assāmikaṁ attuddesaṁ pamāṇikā kāretabbā, tatridaṁ pamāṇaṁ, dīghaso dvādasa vidatthiyo sugatavidatthiyā, tiriyaṁ sattantarā, bhikkhū abhinetabbā vatthudesanāya, tehi bhikkhūhi vatthu desetabbaṁ anārambhaṁ saparikkamanaṁ. Sārambhe ce bhikkhu vatthusmiṁ aparikkamane saññācikāya kuṭiṁ kāreyya, bhikkhū vā anabhineyya vatthudesanāya, pamāṇaṁ vā atikkāmeyya, saṅghādiseso.<br><br><a href=""https://dhamma.gift/read/?q=pli-tv-bu-vb-ss6#1.6.6.0"">vibhaṅga</a><br><a href=""https://dhamma.gift/read/?q=bu-pm#20.0"">pātimokkha</a></div>"
Saṅghādisesa 7. Vihārakāra&nbsp;	"<div style=""text-align: left;"">Mahallakaṁ pana bhikkhunā vihāraṁ kārayamānena sassāmikaṁ attuddesaṁ bhikkhū abhinetabbā vatthudesanāya, tehi bhikkhūhi vatthu desetabbaṁ anārambhaṁ saparikkamanaṁ. Sārambhe ce bhikkhu vatthusmiṁ aparikkamane mahallakaṁ vihāraṁ kāreyya, bhikkhū vā anabhineyya vatthudesanāya, saṅghādiseso.
<br><br><a href=""https://dhamma.gift/read/?q=pli-tv-bu-vb-ss7#1.19.0"">vibhaṅga</a><br><a href=""https://dhamma.gift/read/?q=bu-pm#21.0"">pātimokkha</a></div>"
Saṅghādisesa 8. Duṭṭhadosa	"<div style=""text-align: left;"">Yo pana bhikkhu bhikkhuṁ duṭṭho doso appatīto amūlakena pārājikena dhammena anuddhaṁseyya “appeva nāma naṁ imamhā brahmacariyā cāveyya”nti, tato aparena samayena samanuggāhīyamāno vā asamanuggāhīyamāno vā amūlakañceva taṁ adhikaraṇaṁ hoti, bhikkhu ca dosaṁ patiṭṭhāti, saṅghādiseso.
<br><br><a href=""https://dhamma.gift/read/?q=bu-pj1#7.1.16.1"">vibhaṅga</a><br><a href=""https://dhamma.gift/read/?q=bu-pm#9.0"">pātimokkha</a></div>"
Saṅghādisesa 9. Aññabhāgiya&nbsp;	"<div style=""text-align: left;"">Yo pana bhikkhu bhikkhuṁ duṭṭho doso appatīto aññabhāgiyassa adhikaraṇassa kiñcidesaṁ lesamattaṁ upādāya pārājikena dhammena anuddhaṁseyya “appeva nāma naṁ imamhā brahmacariyā cāveyya”nti, tato aparena samayena samanuggāhīyamāno vā asamanuggāhīyamāno vā aññabhāgiyañceva taṁ adhikaraṇaṁ hoti kocideso lesamatto upādinno, bhikkhu ca dosaṁ patiṭṭhāti, saṅghādiseso.
<br><br><a href=""https://dhamma.gift/read/?q=pli-tv-bu-vb-ss9#1.2.14.0"">vibhaṅga</a><br><a href=""https://dhamma.gift/read/?q=bu-pm#23.0"">pātimokkha</a></div>"
Saṅghādisesa 10. Saṅghabheda	"<div style=""text-align: left;"">Yo pana bhikkhu samaggassa saṅghassa bhedāya parakkameyya, bhedanasaṁvattanikaṁ vā adhikaraṇaṁ samādāya paggayha tiṭṭheyya, so bhikkhu bhikkhūhi evamassa vacanīyo “māyasmā samaggassa saṅghassa bhedāya parakkami, bhedanasaṁvattanikaṁ vā adhikaraṇaṁ samādāya paggayha aṭṭhāsi, sametāyasmā saṅghena, samaggo hi saṅgho sammodamāno avivadamāno ekuddeso phāsu viharatī”ti, evañca so bhikkhu bhikkhūhi vuccamāno tatheva paggaṇheyya, so bhikkhu bhikkhūhi yāvatatiyaṁ samanubhāsitabbo tassa paṭinissaggāya, yāvatatiyañce samanubhāsiyamāno taṁ paṭinissajjeyya, iccetaṁ kusalaṁ, no ce paṭinissajjeyya, saṅghādiseso.
<br><br><a href=""https://dhamma.gift/read/?q=pli-tv-bu-vb-ss10#1.3.16.0"">vibhaṅga</a><br><a href=""https://dhamma.gift/ru/read/?q=bu-pm#24.0"">pātimokkha</a></div>"
Saṅghādisesa 11. Bhedānuvattaka	"<div style=""text-align: left;"">Tasseva kho pana bhikkhussa bhikkhū honti anuvattakā vaggavādakā eko vā dve vā tayo vā, te evaṁ vadeyyuṁ “māyasmanto etaṁ bhikkhuṁ kiñci avacuttha, dhammavādī ceso bhikkhu, vinayavādī ceso bhikkhu, amhākañceso bhikkhu chandañca ruciñca ādāya voharati, jānāti, no bhāsati, amhākampetaṁ khamatī”ti, te bhikkhū bhikkhūhi evamassu vacanīyā “māyasmanto evaṁ avacuttha, na ceso bhikkhu dhammavādī, na ceso bhikkhu vinayavādī, māyasmantānampi saṅghabhedo ruccittha, sametāyasmantānaṁ saṅghena, samaggo hi saṅgho sammodamāno avivadamāno ekuddeso phāsu viharatī”ti, evañca te bhikkhū bhikkhūhi vuccamānā tatheva paggaṇheyyuṁ, te bhikkhū bhikkhūhi yāvatatiyaṁ samanubhāsitabbā tassa paṭinissaggāya, yāvatatiyañce samanubhāsiyamānā taṁ paṭinissajjeyyuṁ, iccetaṁ kusalaṁ, no ce paṭinissajjeyyuṁ, saṅghādiseso.
<br><br><a href=""https://dhamma.gift/ru/read/?q=pli-tv-bu-vb-ss11#1.19.0"">vibhaṅga</a><br><a href=""https://dhamma.gift/ru/read/?q=bu-pm#25.0"">pātimokkha</a></div>"
Saṅghādisesa 12. Dubbaca	"<div style=""text-align: left;"">Bhikkhu paneva dubbacajātiko hoti uddesapariyāpannesu sikkhāpadesu bhikkhūhi sahadhammikaṁ vuccamāno attānaṁ avacanīyaṁ karoti “mā maṁ āyasmanto kiñci avacuttha kalyāṇaṁ vā pāpakaṁ vā, ahampāyasmante na kiñci vakkhāmi kalyāṇaṁ vā pāpakaṁ vā, viramathāyasmanto mama vacanāyā”ti, so bhikkhu bhikkhūhi evamassa vacanīyo “māyasmā attānaṁ avacanīyaṁ akāsi, vacanīyamevāyasmā attānaṁ karotu, āyasmāpi bhikkhū vadatu sahadhammena, bhikkhūpi āyasmantaṁ vakkhanti sahadhammena, evaṁ saṁvaddhā hi tassa bhagavato parisā yadidaṁ aññamaññavacanena aññamaññavuṭṭhāpanenā”ti, evañca so bhikkhu bhikkhūhi vuccamāno tatheva paggaṇheyya, so bhikkhu bhikkhūhi yāvatatiyaṁ samanubhāsitabbo tassa paṭinissaggāya, yāvatatiyañce samanubhāsiyamāno taṁ paṭinissajjeyya, iccetaṁ kusalaṁ, no ce paṭinissajjeyya, saṅghādiseso.
<br><br><a href=""https://dhamma.gift/ru/read/?q=pli-tv-bu-vb-ss12#1.26.0"">vibhaṅga</a><br><a href=""https://dhamma.gift/ru/read/?q=bu-pm#26.0"">pātimokkha</a></div>"
Saṅghādisesa 13. Kuladūsaka	"<div style=""text-align: left;"">Bhikkhu paneva aññataraṁ gāmaṁ vā nigamaṁ vā upanissāya viharati kuladūsako pāpasamācāro, tassa kho pāpakā samācārā dissanti ceva suyyanti ca, kulāni ca tena duṭṭhāni dissanti ceva suyyanti ca, so bhikkhu bhikkhūhi evamassa vacanīyo “āyasmā kho kuladūsako pāpasamācāro, āyasmato kho pāpakā samācārā dissanti ceva suyyanti ca, kulāni cāyasmatā duṭṭhāni dissanti ceva suyyanti ca, pakkamatāyasmā imamhā āvāsā, alaṁ te idha vāsenā”ti, evañca so bhikkhu bhikkhūhi vuccamāno te bhikkhū evaṁ vadeyya “chandagāmino ca bhikkhū, dosagāmino ca bhikkhū, mohagāmino ca bhikkhū, bhayagāmino ca bhikkhū tādisikāya āpattiyā ekaccaṁ pabbājenti, ekaccaṁ na pabbājentī”ti, so bhikkhu bhikkhūhi evamassa vacanīyo “māyasmā evaṁ avaca, na ca bhikkhū chandagāmino, na ca bhikkhū dosagāmino, na ca bhikkhū mohagāmino, na ca bhikkhū bhayagāmino, āyasmā kho kuladūsako pāpasamācāro, āyasmato kho pāpakā samācārā dissanti ceva suyyanti ca, kulāni cāyasmatā duṭṭhāni dissanti ceva suyyanti ca, pakkamatāyasmā imamhā āvāsā, alaṁ te idha vāsenā”ti, evañca so bhikkhu bhikkhūhi vuccamāno tatheva paggaṇheyya, so bhikkhu bhikkhūhi yāvatatiyaṁ samanubhāsitabbo tassa paṭinissaggāya, yāvatatiyañce samanubhāsiyamāno taṁ paṭinissajjeyya, iccetaṁ kusalaṁ, no ce paṭinissajjeyya, saṅghādiseso.<br><br><a href=""https://dhamma.gift/ru/read/?q=pli-tv-bu-vb-ss13#1.8.10.0"">vibhaṅga</a><br><a href=""https://dhamma.gift/ru/read/?q=bu-pm#27.0"">pātimokkha</a></div>"
Saṅghādiseso niṭṭhito	"<div style=""text-align: left;"">Uddiṭṭhā kho āyasmanto terasa saṅghādisesā dhammā nava paṭhamāpattikā, cattāro yāvatatiyakā. Yesaṁ bhikkhu aññataraṁ vā aññataraṁ vā āpajjitvā yāvatīhaṁ jānaṁ paṭicchādeti, tāvatīhaṁ tena bhikkhunā akāmā parivatthabbaṁ. Parivutthaparivāsena bhikkhunā uttari chārattaṁ bhikkhumānattāya paṭipajjitabbaṁ, ciṇṇamānatto bhikkhu yattha siyā vīsatigaṇo bhikkhusaṅgho, tattha so bhikkhu abbhetabbo. Ekenapi ce ūno vīsatigaṇo bhikkhusaṅgho taṁ bhikkhuṁ abbheyya, so ca bhikkhu anabbhito, te ca bhikkhū gārayhā, ayaṁ tattha sāmīci. Tatthāyasmante pucchāmi, kaccittha parisuddhā, dutiyampi pucchāmi, kaccittha parisuddhā, tatiyampi pucchāmi, kaccittha parisuddhā, parisuddhetthāyasmanto, tasmā tuṇhī, evametaṁ dhārayāmīti.</div>"
Aniyatuddeso	"<div style=""text-align: left;"">Ime kho panāyasmanto dve aniyatā dhammā uddesaṁ āgacchanti.</div>"
Aniyata 1. Paṭhamaaniyata	"<div style=""text-align: left;"">Yo pana bhikkhu mātugāmena saddhiṁ eko ekāya raho paṭicchanne āsane alaṅkammaniye nisajjaṁ kappeyya, tamenaṁ saddheyyavacasā upāsikā disvā tiṇṇaṁ dhammānaṁ aññatarena vadeyya pārājikena vā saṅghādisesena vā pācittiyena vā, nisajjaṁ bhikkhu paṭijānamāno tiṇṇaṁ dhammānaṁ aññatarena kāretabbo pārājikena vā saṅghādisesena vā pācittiyena vā, yena vā sā saddheyyavacasā upāsikā vadeyya, tena so bhikkhu kāretabbo, ayaṁ dhammo aniyato.<br><br><a href=""https://dhamma.gift/read/?q=pli-tv-bu-vb-ay1#1.32.0"">vibhaṅga</a><br><a href=""https://dhamma.gift/read/?q=bu-pm#30.0"">pātimokkha</a></div>"
Aniyata 2. Dutiyaaniyata	"<div style=""text-align: left;"">Na heva kho pana paṭicchannaṁ āsanaṁ hoti nālaṅkammaniyaṁ, alañca kho hoti mātugāmaṁ duṭṭhullāhi vācāhi obhāsituṁ, yo pana bhikkhu tathārūpe āsane mātugāmena saddhiṁ eko ekāya raho nisajjaṁ kappeyya, tamenaṁ saddheyyavacasā upāsikā disvā dvinnaṁ dhammānaṁ aññatarena vadeyya saṅghādisesena vā pācittiyena vā, nisajjaṁ bhikkhu paṭijānamāno dvinnaṁ dhammānaṁ aññatarena kāretabbo saṅghādisesena vā pācittiyena vā, yena vā sā saddheyyavacasā upāsikā vadeyya, tena so bhikkhu kāretabbo, ayampi dhammo aniyato.<br><br><a href=""https://dhamma.gift/read/?q=pli-tv-bu-vb-ay2#1.19.0"">vibhaṅga</a><br><a href=""https://dhamma.gift/read/?q=bu-pm#31.0"">pātimokkha</a></div>"
Aniyato niṭṭhito	"<div style=""text-align: left;"">Uddiṭṭhā kho āyasmanto dve aniyatā dhammā. Tatthāyasmante pucchāmi, kaccittha parisuddhā, dutiyampi pucchāmi, kaccittha parisuddhā, tatiyampi pucchāmi, kaccittha parisuddhā, parisuddhetthāyasmanto, tasmā tuṇhī, evametaṁ dhārayāmīti.<br><br>Aniyato niṭṭhito</div>"




Sekhiya	"<div style=""text-align: left;"">Ime kho panāyasmanto sekhiyā dhammā uddesaṁ āgacchanti.</div>"
1. Parimaṇḍalavaggo	<div style="text-align: left;">Sekhiya 1. Parimaṇḍala<br> Sekhiya 2.<br> Sekhiya 3. Suppaṭicchanna<br> Sekhiya 4.<br> Sekhiya 5. Susaṁvuta<br> Sekhiya 6.<br> Sekhiya 7. Okkhittacakkhu<br> Sekhiya 8.<br> Sekhiya 9. Ukkhittaka<br> Sekhiya 10.<br></div>
Parimaṇḍalavaggo #?	Parimaṇḍalavaggo paṭhamo<br>Sekhiya 1-10
2. Ujjagghikavaggo	<div style="text-align: left;">Sekhiya 11. Ujjagghika<br> Sekhiya 12.<br> Sekhiya 13. Uccasadda<br> Sekhiya 14.<br> Sekhiya 15. Kāyappacālaka<br> Sekhiya 16.<br> Sekhiya 17. Bāhuppacālaka<br> Sekhiya 18.<br> Sekhiya 19. Sīsappacālaka<br> Sekhiya 20.<br></div>
Ujjagghikavaggo #?	Ujjagghikavaggo dutiyo<br>Sekhiya 11-20
3. Khambhakatavaggo	<div style="text-align: left;">Sekhiya 21. Khambhakata<br> Sekhiya 22.<br> Sekhiya 23. Oguṇṭhita<br> Sekhiya 24.<br> Sekhiya 25. Ukkuṭika<br> Sekhiya 26. Pallatthika<br> Sekhiya 27. Sakkaccapaṭiggahaṇa<br> Sekhiya 28. Pattasaññīpaṭiggahaṇa<br> Sekhiya 29. Samasūpakapaṭiggahaṇa<br> Sekhiya 30. Samatittika<br></div>
Khambhakatavaggo #?	Khambhakatavaggo tatiyo<br>Sekhiya 21-30
4. Sakkaccavaggo	<div style="text-align: left;">Sekhiya 31. Sakkaccabhuñjana<br> Sekhiya 32. Pattasaññībhuñjana<br> Sekhiya 33. Sapadāna<br> Sekhiya 34. Samasūpaka<br> Sekhiya 35. Nathūpakata<br> Sekhiya 36. Odanappaṭicchādana<br> Sekhiya 37. Sūpodanaviññatti<br> Sekhiya 38. Ujjhānasaññī<br> Sekhiya 39. Kabaḷa<br> Sekhiya 40. Ālopa<br></div>
Sakkaccavaggo #?	Sakkaccavaggo catuttho<br>Sekhiya 31-40
5. Kabaḷavaggo	<div style="text-align: left;">Sekhiya 41. Anāhaṭa<br> Sekhiya 42. Bhuñjamāna<br> Sekhiya 43. Sakabaḷa<br> Sekhiya 44. Piṇḍukkhepaka<br> Sekhiya 45. Kabaḷāvacchedaka<br> Sekhiya 46. Avagaṇḍakāraka<br> Sekhiya 47. Hatthaniddhunaka<br> Sekhiya 48. Sitthāvakāraka<br> Sekhiya 49. Jivhānicchāraka<br> Sekhiya 50. Capucapukāraka<br></div>
Kabaḷavaggo #?	Kabaḷavaggo pañcamo<br>Sekhiya 41-50
6. Surusuruvaggo	<div style="text-align: left;">Sekhiya 51. Surusurukāraka<br> Sekhiya 52. Hatthanillehaka<br> Sekhiya 53. Pattanillehaka<br> Sekhiya 54. Oṭṭhanillehaka<br> Sekhiya 55. Sāmisa<br> Sekhiya 56. Sasitthaka<br> Sekhiya 57. Chattapāṇi<br> Sekhiya 58. Daṇḍapāṇi<br> Sekhiya 59. Satthapāṇi<br> Sekhiya 60. Āvudhapāṇi<br></div>
Surusuruvaggo #?	Surusuruvaggo chaṭṭho<br>Sekhiya 51-60
7. Pādukavaggo	<div style="text-align: left;">Sekhiya 61. Pāduka<br> Sekhiya 62. Upāhana<br> Sekhiya 63. Yāna<br> Sekhiya 64. Sayana<br> Sekhiya 65. Pallatthika<br> Sekhiya 66. Veṭhita<br> Sekhiya 67. Oguṇṭhita<br> Sekhiya 68. Chamā<br> Sekhiya 69. Nīcāsana<br> Sekhiya 70. Ṭhita<br> Sekhiya 71. Pacchatogamana<br> Sekhiya 72. Uppathenagamana<br> Sekhiya 73. Ṭhitouccāra<br> Sekhiya 74. Hariteuccāra<br> Sekhiya 75. Udakeuccāra<br></div>
Pādukavaggo #?	Pādukavaggo sattamo<br>Sekhiya 61-75
Sekhiya 1. Parimaṇḍala	"<div style=""text-align: left;"">Parimaṇḍalaṁ nivāsessāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk1#1.16.1"">vibhaṅga</a><br><a href=""https://dhamma.gift/read/?q=bu-pm#166.0.2"">pātimokkha</a></div>"
Sekhiya 2	"<div style=""text-align: left;"">Parimaṇḍalaṁ pārupissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk2#1.3.1"">vibhaṅga</a><br><a href=""https://dhamma.gift/read/?q=bu-pm#167.0"">pātimokkha</a></div>"
Sekhiya 3. Suppaṭicchanna	"<div style=""text-align: left;"">Suppaṭicchanno antaraghare gamissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk3#1.3.1"">vibhaṅga</a><br><a href=""https://dhamma.gift/read/?q=bu-pm#168.0"">pātimokkha</a></div>"
Sekhiya 4	"<div style=""text-align: left;"">Suppaṭicchanno antaraghare nisīdissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk4#1.3.1"">vibhaṅga</a><br><a href=""https://dhamma.gift/read/?q=bu-pm#169.0"">pātimokkha</a></div>"
Sekhiya 5. Susaṁvuta	"<div style=""text-align: left;"">Susaṁvuto antaraghare gamissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk5#1.3.1"">vibhaṅga</a><br><a href=""https://dhamma.gift/read/?q=bu-pm#170.0"">pātimokkha</a></div>"
Sekhiya 6	"<div style=""text-align: left;"">Susaṁvuto antaraghare nisīdissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk6#1.3.1"">vibhaṅga</a><br><a href=""https://dhamma.gift/read/?q=bu-pm#171.0"">pātimokkha</a></div>"
Sekhiya 7. Okkhittacakkhu	"<div style=""text-align: left;"">Okkhittacakkhu antaraghare gamissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk7#1.3.1"">vibhaṅga</a><br><a href=""https://dhamma.gift/read/?q=bu-pm#172.0"">pātimokkha</a></div>"
Sekhiya 8	"<div style=""text-align: left;"">Okkhittacakkhu antaraghare nisīdissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk8#1.3.1"">vibhaṅga</a><br><a href=""https://dhamma.gift/read/?q=bu-pm#173.0"">pātimokkha</a></div>"
Sekhiya 9. Ukkhittaka	"<div style=""text-align: left;"">Na ukkhittakāya antaraghare gamissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk9#1.3.1"">vibhaṅga</a><br><a href=""https://dhamma.gift/read/?q=bu-pm#174.0"">pātimokkha</a></div>"
Sekhiya 10	"<div style=""text-align: left;"">Na ukkhittakāya antaraghare nisīdissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk10#1.3.1"">vibhaṅga</a><br><a href=""https://dhamma.gift/read/?q=bu-pm#175.0"">pātimokkha</a></div>"
Sekhiya 11. Ujjagghika	"<div style=""text-align: left;"">Na ujjagghikāya antaraghare gamissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk11#1.3.1"">vibhaṅga</a><br><a href=""https://dhamma.gift/read/?q=bu-pm#176.0.2"">pātimokkha</a></div>"
Sekhiya 12	"<div style=""text-align: left;"">Na ujjagghikāya antaraghare nisīdissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk11#1.3.1"">vibhaṅga</a><br><a href=""https://dhamma.gift/read/?q=bu-pm#176.0.2"">pātimokkha</a></div>"
Sekhiya 13. Uccasadda	"<div style=""text-align: left;"">Appasaddo antaraghare gamissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk11#1.3.1"">vibhaṅga</a><br><a href=""https://dhamma.gift/read/?q=bu-pm#176.0.2"">pātimokkha</a></div>"
Sekhiya 14	"<div style=""text-align: left;"">Appasaddo antaraghare nisīdissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk11#1.3.1"">vibhaṅga</a><br><a href=""https://dhamma.gift/read/?q=bu-pm#176.0.2"">pātimokkha</a></div>"
Sekhiya 15. Kāyappacālaka	"<div style=""text-align: left;"">Na kāyappacālakaṁ antaraghare gamissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk11#1.3.1"">vibhaṅga</a><br><a href=""https://dhamma.gift/read/?q=bu-pm#176.0.2"">pātimokkha</a></div>"
Sekhiya 16	"<div style=""text-align: left;"">Na kāyappacālakaṁ antaraghare nisīdissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk11#1.3.1"">vibhaṅga</a><br><a href=""https://dhamma.gift/read/?q=bu-pm#176.0.2"">pātimokkha</a></div>"
Sekhiya 17. Bāhuppacālaka	"<div style=""text-align: left;"">Na bāhuppacālakaṁ antaraghare gamissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk11#1.3.1"">vibhaṅga</a><br><a href=""https://dhamma.gift/read/?q=bu-pm#176.0.2"">pātimokkha</a></div>"
Sekhiya 18	"<div style=""text-align: left;"">Na bāhuppacālakaṁ antaraghare nisīdissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk11#1.3.1"">vibhaṅga</a><br><a href=""https://dhamma.gift/read/?q=bu-pm#176.0.2"">pātimokkha</a></div>"
Sekhiya 19. Sīsappacālaka	"<div style=""text-align: left;"">Na sīsappacālakaṁ antaraghare gamissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk11#1.3.1"">vibhaṅga</a><br><a href=""https://dhamma.gift/read/?q=bu-pm#176.0.2"">pātimokkha</a></div>"
Sekhiya 20	"<div style=""text-align: left;"">Na sīsappacālakaṁ antaraghare nisīdissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk11#1.3.1"">vibhaṅga</a><br><a href=""https://dhamma.gift/read/?q=bu-pm#176.0.2"">pātimokkha</a></div>"
Sekhiya 21. Khambhakata	"<div style=""text-align: left;"">Na khambhakato antaraghare gamissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk21#1.3.1"">vibhaṅga</a><br><a href=""https://dhamma.gift/read/?q=bu-pm#187.0.2"">pātimokkha</a></div>"
Sekhiya 22	"<div style=""text-align: left;"">Na khambhakato antaraghare nisīdissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk21#1.3.1"">vibhaṅga</a><br><a href=""https://dhamma.gift/read/?q=bu-pm#187.0.2"">pātimokkha</a></div>"
Sekhiya 23. Oguṇṭhita	"<div style=""text-align: left;"">Na oguṇṭhito antaraghare gamissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk21#1.3.1"">vibhaṅga</a><br><a href=""https://dhamma.gift/read/?q=bu-pm#187.0.2"">pātimokkha</a></div>"
Sekhiya 24	"<div style=""text-align: left;"">Na oguṇṭhito antaraghare nisīdissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk21#1.3.1"">vibhaṅga</a><br><a href=""https://dhamma.gift/read/?q=bu-pm#187.0.2"">pātimokkha</a></div>"
Sekhiya 25. Ukkuṭika	"<div style=""text-align: left;"">Na ukkuṭikāya antaraghare gamissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk21#1.3.1"">vibhaṅga</a><br><a href=""https://dhamma.gift/read/?q=bu-pm#187.0.2"">pātimokkha</a></div>"
Sekhiya 26. Pallatthika	"<div style=""text-align: left;"">Na pallatthikāya antaraghare nisīdissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk21#1.3.1"">vibhaṅga</a><br><a href=""https://dhamma.gift/read/?q=bu-pm#187.0.2"">pātimokkha</a></div>"
Sekhiya 27. Sakkaccapaṭiggahaṇa	"<div style=""text-align: left;"">Sakkaccaṁ piṇḍapātaṁ paṭiggahessāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk21#1.3.1"">vibhaṅga</a><br><a href=""https://dhamma.gift/read/?q=bu-pm#187.0.2"">pātimokkha</a></div>"
Sekhiya 28. Pattasaññīpaṭiggahaṇa	"<div style=""text-align: left;"">Pattasaññī piṇḍapātaṁ paṭiggahessāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk21#1.3.1"">vibhaṅga</a><br><a href=""https://dhamma.gift/read/?q=bu-pm#187.0.2"">pātimokkha</a></div>"
Sekhiya 29. Samasūpakapaṭiggahaṇa	"<div style=""text-align: left;"">Samasūpakaṁ piṇḍapātaṁ paṭiggahessāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk21#1.3.1"">vibhaṅga</a><br><a href=""https://dhamma.gift/read/?q=bu-pm#187.0.2"">pātimokkha</a></div>"
Sekhiya 30. Samatittika	"<div style=""text-align: left;"">Samatittikaṁ piṇḍapātaṁ paṭiggahessāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk21#1.3.1"">vibhaṅga</a><br><a href=""https://dhamma.gift/read/?q=bu-pm#187.0.2"">pātimokkha</a></div>"
Sekhiya 31. Sakkaccabhuñjana	"<div style=""text-align: left;"">Sakkaccaṁ piṇḍapātaṁ bhuñjissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk31#1.3.1"">vibhaṅga</a><br><a href=""https://dhamma.gift/read/?q=bu-pm#199.0.2"">pātimokkha</a></div>"
Sekhiya 32. Pattasaññībhuñjana	"<div style=""text-align: left;"">Pattasaññī piṇḍapātaṁ bhuñjissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk31#1.3.1"">vibhaṅga</a><br><a href=""https://dhamma.gift/read/?q=bu-pm#199.0.2"">pātimokkha</a></div>"
Sekhiya 33. Sapadāna	"<div style=""text-align: left;"">Sapadānaṁ piṇḍapātaṁ bhuñjissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk31#1.3.1"">vibhaṅga</a><br><a href=""https://dhamma.gift/read/?q=bu-pm#199.0.2"">pātimokkha</a></div>"
Sekhiya 34. Samasūpaka	"<div style=""text-align: left;"">Samasūpakaṁ piṇḍapātaṁ bhuñjissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk31#1.3.1"">vibhaṅga</a><br><a href=""https://dhamma.gift/read/?q=bu-pm#199.0.2"">pātimokkha</a></div>"
Sekhiya 35. Nathūpakata	"<div style=""text-align: left;"">Na thūpakato omadditvā piṇḍapātaṁ bhuñjissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk31#1.3.1"">vibhaṅga</a><br><a href=""https://dhamma.gift/read/?q=bu-pm#199.0.2"">pātimokkha</a></div>"
Sekhiya 36. Odanappaṭicchādana	"<div style=""text-align: left;"">Na sūpaṁ vā byañjanaṁ vā odanena paṭicchādessāmi bhiyyokamyataṁ upādāyāti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk31#1.3.1"">vibhaṅga</a><br><a href=""https://dhamma.gift/read/?q=bu-pm#199.0.2"">pātimokkha</a></div>"
Sekhiya 37. Sūpodanaviññatti	"<div style=""text-align: left;"">Na sūpaṁ vā odanaṁ vā agilāno attano atthāya viññāpetvā bhuñjissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk31#1.3.1"">vibhaṅga</a><br><a href=""https://dhamma.gift/read/?q=bu-pm#199.0.2"">pātimokkha</a></div>"
Sekhiya 38. Ujjhānasaññī	"<div style=""text-align: left;"">Na ujjhānasaññī paresaṁ pattaṁ olokessāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk31#1.3.1"">vibhaṅga</a><br><a href=""https://dhamma.gift/read/?q=bu-pm#199.0.2"">pātimokkha</a></div>"
Sekhiya 39. Kabaḷa	"<div style=""text-align: left;"">Nātimahantaṁ kabaḷaṁ karissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk31#1.3.1"">vibhaṅga</a><br><a href=""https://dhamma.gift/read/?q=bu-pm#199.0.2"">pātimokkha</a></div>"
Sekhiya 40. Ālopa	"<div style=""text-align: left;"">Parimaṇḍalaṁ ālopaṁ karissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk31#1.3.1"">vibhaṅga</a><br><a href=""https://dhamma.gift/read/?q=bu-pm#199.0.2"">pātimokkha</a></div>"
Sekhiya 41. Anāhaṭa	"<div style=""text-align: left;"">Na anāhaṭe kabaḷe mukhadvāraṁ vivarissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk41#1.3.1"">vibhaṅga</a><br><a href=""https://dhamma.gift/read/?q=bu-pm#209.0.2"">pātimokkha</a></div>"
Sekhiya 42. Bhuñjamāna	"<div style=""text-align: left;"">Na bhuñjamāno sabbahatthaṁ mukhe pakkhipissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk41#1.3.1"">vibhaṅga</a><br><a href=""https://dhamma.gift/read/?q=bu-pm#209.0.2"">pātimokkha</a></div>"
Sekhiya 43. Sakabaḷa	"<div style=""text-align: left;"">Na sakabaḷena mukhena byāharissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk41#1.3.1"">vibhaṅga</a><br><a href=""https://dhamma.gift/read/?q=bu-pm#209.0.2"">pātimokkha</a></div>"
Sekhiya 44. Piṇḍukkhepaka	"<div style=""text-align: left;"">Na piṇḍukkhepakaṁ bhuñjissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk41#1.3.1"">vibhaṅga</a><br><a href=""https://dhamma.gift/read/?q=bu-pm#209.0.2"">pātimokkha</a></div>"
Sekhiya 45. Kabaḷāvacchedaka	"<div style=""text-align: left;"">Na kabaḷāvacchedakaṁ bhuñjissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk41#1.3.1"">vibhaṅga</a><br><a href=""https://dhamma.gift/read/?q=bu-pm#209.0.2"">pātimokkha</a></div>"
Sekhiya 46. Avagaṇḍakāraka	"<div style=""text-align: left;"">Na avagaṇḍakārakaṁ bhuñjissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk41#1.3.1"">vibhaṅga</a><br><a href=""https://dhamma.gift/read/?q=bu-pm#209.0.2"">pātimokkha</a></div>"
Sekhiya 47. Hatthaniddhunaka	"<div style=""text-align: left;"">Na hatthaniddhunakaṁ bhuñjissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk41#1.3.1"">vibhaṅga</a><br><a href=""https://dhamma.gift/read/?q=bu-pm#209.0.2"">pātimokkha</a></div>"
Sekhiya 48. Sitthāvakāraka	"<div style=""text-align: left;"">Na sitthāvakārakaṁ bhuñjissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk41#1.3.1"">vibhaṅga</a><br><a href=""https://dhamma.gift/read/?q=bu-pm#209.0.2"">pātimokkha</a></div>"
Sekhiya 49. Jivhānicchāraka	"<div style=""text-align: left;"">Na jivhānicchārakaṁ bhuñjissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk41#1.3.1"">vibhaṅga</a><br><a href=""https://dhamma.gift/read/?q=bu-pm#209.0.2"">pātimokkha</a></div>"
Sekhiya 50. Capucapukāraka	"<div style=""text-align: left;"">Na capucapukārakaṁ bhuñjissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk41#1.3.1"">vibhaṅga</a><br><a href=""https://dhamma.gift/read/?q=bu-pm#209.0.2"">pātimokkha</a></div>"
Sekhiya 51. Surusurukāraka	"<div style=""text-align: left;"">Na surusurukārakaṁ bhuñjissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk51#1.19.1"">vibhaṅga</a><br><a href=""https://dhamma.gift/read/?q=bu-pm#219.0.2"">pātimokkha</a></div>"
Sekhiya 52. Hatthanillehaka	"<div style=""text-align: left;"">Na hatthanillehakaṁ bhuñjissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk52#1.3.1"">vibhaṅga</a><br><a href=""https://dhamma.gift/read/?q=bu-pm#220.0"">pātimokkha</a></div>"
Sekhiya 53. Pattanillehaka	"<div style=""text-align: left;"">Na pattanillehakaṁ bhuñjissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk53#1.3.1"">vibhaṅga</a><br><a href=""https://dhamma.gift/read/?q=bu-pm#221.0"">pātimokkha</a></div>"
Sekhiya 54. Oṭṭhanillehaka	"<div style=""text-align: left;"">Na oṭṭhanillehakaṁ bhuñjissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk54#1.3.1"">vibhaṅga</a><br><a href=""https://dhamma.gift/read/?q=bu-pm#222.0"">pātimokkha</a></div>"
Sekhiya 55. Sāmisa	"<div style=""text-align: left;"">Na sāmisena hatthena pānīyathālakaṁ paṭiggahessāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk54#1.3.1"">vibhaṅga</a><br><a href=""https://dhamma.gift/read/?q=bu-pm#222.0"">pātimokkha</a></div>"
Sekhiya 56. Sasitthaka	"<div style=""text-align: left;"">Na sasitthakaṁ pattadhovanaṁ antaraghare chaḍḍessāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk54#1.3.1"">vibhaṅga</a><br><a href=""https://dhamma.gift/read/?q=bu-pm#222.0"">pātimokkha</a></div>"
Sekhiya 57. Chattapāṇi	"<div style=""text-align: left;"">Na chattapāṇissa agilānassa dhammaṁ desessāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk54#1.3.1"">vibhaṅga</a><br><a href=""https://dhamma.gift/read/?q=bu-pm#222.0"">pātimokkha</a></div>"
Sekhiya 58. Daṇḍapāṇi	"<div style=""text-align: left;"">Na daṇḍapāṇissa agilānassa dhammaṁ desessāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk54#1.3.1"">vibhaṅga</a><br><a href=""https://dhamma.gift/read/?q=bu-pm#222.0"">pātimokkha</a></div>"
Sekhiya 59. Satthapāṇi	"<div style=""text-align: left;"">Na satthapāṇissa agilānassa dhammaṁ desessāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk54#1.3.1"">vibhaṅga</a><br><a href=""https://dhamma.gift/read/?q=bu-pm#222.0"">pātimokkha</a></div>"
Sekhiya 60. Āvudhapāṇi	"<div style=""text-align: left;"">Na āvudhapāṇissa agilānassa dhammaṁ desessāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk54#1.3.1"">vibhaṅga</a><br><a href=""https://dhamma.gift/read/?q=bu-pm#222.0"">pātimokkha</a></div>"
Sekhiya 61. Pāduka	"<div style=""text-align: left;"">Na pādukāruḷhassa agilānassa dhammaṁ desessāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk61#1.3.1"">vibhaṅga</a><br><a href=""https://dhamma.gift/read/?q=bu-pm#229.0.2"">pātimokkha</a></div>"
Sekhiya 62. Upāhana	"<div style=""text-align: left;"">Na upāhanāruḷhassa agilānassa dhammaṁ desessāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk61#1.3.1"">vibhaṅga</a><br><a href=""https://dhamma.gift/read/?q=bu-pm#229.0.2"">pātimokkha</a></div>"
Sekhiya 63. Yāna	"<div style=""text-align: left;"">Na yānagatassa agilānassa dhammaṁ desessāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk61#1.3.1"">vibhaṅga</a><br><a href=""https://dhamma.gift/read/?q=bu-pm#229.0.2"">pātimokkha</a></div>"
Sekhiya 64. Sayana	"<div style=""text-align: left;"">Na sayanagatassa agilānassa dhammaṁ desessāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk61#1.3.1"">vibhaṅga</a><br><a href=""https://dhamma.gift/read/?q=bu-pm#229.0.2"">pātimokkha</a></div>"
Sekhiya 65. Pallatthika	"<div style=""text-align: left;"">Na pallatthikāya nisinnassa agilānassa dhammaṁ desessāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk61#1.3.1"">vibhaṅga</a><br><a href=""https://dhamma.gift/read/?q=bu-pm#229.0.2"">pātimokkha</a></div>"
Sekhiya 66. Veṭhita	"<div style=""text-align: left;"">Na veṭhitasīsassa agilānassa dhammaṁ desessāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk61#1.3.1"">vibhaṅga</a><br><a href=""https://dhamma.gift/read/?q=bu-pm#229.0.2"">pātimokkha</a></div>"
Sekhiya 67. Oguṇṭhita	"<div style=""text-align: left;"">Na oguṇṭhitasīsassa agilānassa dhammaṁ desessāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk61#1.3.1"">vibhaṅga</a><br><a href=""https://dhamma.gift/read/?q=bu-pm#229.0.2"">pātimokkha</a></div>"
Sekhiya 68. Chamā	"<div style=""text-align: left;"">Na chamāyaṁ nisīditvā āsane nisinnassa agilānassa dhammaṁ desessāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk61#1.3.1"">vibhaṅga</a><br><a href=""https://dhamma.gift/read/?q=bu-pm#229.0.2"">pātimokkha</a></div>"
Sekhiya 69. Nīcāsana	"<div style=""text-align: left;"">Na nīce āsane nisīditvā ucce āsane nisinnassa agilānassa dhammaṁ desessāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk61#1.3.1"">vibhaṅga</a><br><a href=""https://dhamma.gift/read/?q=bu-pm#229.0.2"">pātimokkha</a></div>"
Sekhiya 70. Ṭhita	"<div style=""text-align: left;"">Na ṭhito nisinnassa agilānassa dhammaṁ desessāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk61#1.3.1"">vibhaṅga</a><br><a href=""https://dhamma.gift/read/?q=bu-pm#229.0.2"">pātimokkha</a></div>"
Sekhiya 71. Pacchatogamana	"<div style=""text-align: left;"">Na pacchato gacchanto purato gacchantassa agilānassa dhammaṁ desessāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk61#1.3.1"">vibhaṅga</a><br><a href=""https://dhamma.gift/read/?q=bu-pm#229.0.2"">pātimokkha</a></div>"
Sekhiya 72. Uppathenagamana	"<div style=""text-align: left;"">Na uppathena gacchanto pathena gacchantassa agilānassa dhammaṁ desessāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk61#1.3.1"">vibhaṅga</a><br><a href=""https://dhamma.gift/read/?q=bu-pm#229.0.2"">pātimokkha</a></div>"
Sekhiya 73. Ṭhitouccāra	"<div style=""text-align: left;"">Na ṭhito agilāno uccāraṁ vā passāvaṁ vā karissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk61#1.3.1"">vibhaṅga</a><br><a href=""https://dhamma.gift/read/?q=bu-pm#229.0.2"">pātimokkha</a></div>"
Sekhiya 74. Hariteuccāra	"<div style=""text-align: left;"">Na harite agilāno uccāraṁ vā passāvaṁ vā kheḷaṁ vā karissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk61#1.3.1"">vibhaṅga</a><br><a href=""https://dhamma.gift/read/?q=bu-pm#229.0.2"">pātimokkha</a></div>"
Sekhiya 75. Udakeuccāra	"<div style=""text-align: left;"">Na udake agilāno uccāraṁ vā passāvaṁ vā kheḷaṁ vā karissāmīti sikkhā karaṇīyā.<br><br><a href=""https://dhamma.gift/read/?q=pli-tv-bu-vb-sk61#1.3.1"">vibhaṅga</a><br><a href=""https://dhamma.gift/read/?q=bu-pm#229.0.2"">pātimokkha</a></div>"
Sekhiyā niṭṭhitā	"<div style=""text-align: left;"">Uddiṭṭhā kho āyasmanto sekhiyā dhammā. Tatthāyasmante pucchāmi, kaccittha parisuddhā, dutiyampi pucchāmi, kaccittha parisuddhā, tatiyampi pucchāmi, kaccittha parisuddhā, parisuddhetthāyasmanto, tasmā tuṇhī, evametaṁ dhārayāmīti.<br><br>Sekhiyā niṭṭhitā</div>"
"Adhikaraṇasamathā"	"<div style=""text-align: left;"">Ime kho panāyasmanto satta adhikaraṇasamathā dhammā uddesaṁ āgacchanti.<br><br>Uppannuppannānaṁ adhikaraṇānaṁ samathāya vūpasamāya:</div>"
Adhikaraṇasamatha 1.	"<div style=""text-align: left;"">Sammukhāvinayo dātabbo.<br><br><a href=""https://dhamma.gift/read/?q=pli-tv-bu-vb-as1-7#2.2"">vibhaṅga</a><br><a href=""https://dhamma.gift/read/?q=bu-pm#247.0"">pātimokkha</a></div>"
Adhikaraṇasamatha 2.	"<div style=""text-align: left;"">Sativinayo dātabbo.<br><br><a href=""https://dhamma.gift/read/?q=pli-tv-bu-vb-as1-7#2.2"">vibhaṅga</a><br><a href=""https://dhamma.gift/read/?q=bu-pm#248.0"">pātimokkha</a></div>"
Adhikaraṇasamatha 3.	"<div style=""text-align: left;"">Amūḷhavinayo dātabbo.<br><br><a href=""https://dhamma.gift/read/?q=pli-tv-bu-vb-as1-7#2.2"">vibhaṅga</a><br><a href=""https://dhamma.gift/read/?q=bu-pm#249.0"">pātimokkha</a></div>"
Adhikaraṇasamatha 4.	"<div style=""text-align: left;"">Paṭiññāya kāretabbaṁ.<br><br><a href=""https://dhamma.gift/read/?q=pli-tv-bu-vb-as1-7#2.2"">vibhaṅga</a><br><a href=""https://dhamma.gift/read/?q=bu-pm#250.0"">pātimokkha</a></div>"
Adhikaraṇasamatha 5.	"<div style=""text-align: left;"">Yebhuyyasikā.<br><br><a href=""https://dhamma.gift/read/?q=pli-tv-bu-vb-as1-7#2.2"">vibhaṅga</a><br><a href=""https://dhamma.gift/read/?q=bu-pm#251.0"">pātimokkha</a></div>"
Adhikaraṇasamatha 6.	"<div style=""text-align: left;"">Tassapāpiyasikā.<br><br><a href=""https://dhamma.gift/read/?q=pli-tv-bu-vb-as1-7#2.2"">vibhaṅga</a><br><a href=""https://dhamma.gift/read/?q=bu-pm#252.0"">pātimokkha</a></div>"
Adhikaraṇasamatha 7.	"<div style=""text-align: left;"">Tiṇavatthārakoti.<br><br><a href=""https://dhamma.gift/read/?q=pli-tv-bu-vb-as1-7#2.2"">vibhaṅga</a><br><a href=""https://dhamma.gift/read/?q=bu-pm#253.0"">pātimokkha</a></div>"
Adhikaraṇasamathā niṭṭhitā	"<div style=""text-align: left;"">Uddiṭṭhā kho āyasmanto satta adhikaraṇasamathā dhammā. Tatthāyasmante pucchāmi, kaccittha parisuddhā, dutiyampi pucchāmi, kaccittha parisuddhā, tatiyampi pucchāmi, kaccittha parisuddhā, parisuddhetthāyasmanto, tasmā tuṇhī, evametaṁ dhārayāmīti.<br><br>Adhikaraṇasamathā niṭṭhitā</div>"
Bhikkhupātimokkhaṁ niṭṭhitaṁ	"<div style=""text-align: left;"">Uddiṭṭhaṁ kho āyasmanto nidānaṁ, uddiṭṭhā cattāro pārājikā dhammā, uddiṭṭhā terasa saṅghādisesā dhammā, uddiṭṭhā dve aniyatā dhammā, uddiṭṭhā tiṁsa nissaggiyā pācittiyā dhammā, uddiṭṭhā dvenavuti pācittiyā dhammā, uddiṭṭhā cattāro pāṭidesanīyā dhammā, uddiṭṭhā sekhiyā dhammā, uddiṭṭhā satta adhikaraṇasamathā dhammā. Ettakaṁ tassa bhagavato suttāgataṁ suttapariyāpannaṁ anvaddhamāsaṁ uddesaṁ āgacchati. Tattha sabbeheva samaggehi sammodamānehi avivadamānehi sikkhitabbanti.
<br><br>Vitthāruddeso pañcamo.<br><br>Bhikkhupātimokkhaṁ niṭṭhitaṁ<br><br>Namo tassa bhagavato arahato sammāsambuddhassa</div>"